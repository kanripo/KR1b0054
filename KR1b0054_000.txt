# -*- mode: mandoku-view; -*-
#+TITLE: 洪範正論
#+DATE: 2015-08-24 22:03:53.348803
#+PROPERTY: ID KR1b0054
#+PROPERTY: BASEEDITION WYG    
#+PROPERTY: JUAN 提要
<pb:KR1b0054_WYG_000-1a>¶
欽定四庫全書　　　　　經部二¶
　洪範正論　　　　　　　書𩔖¶
　　提要¶
　　　　(臣/)等謹案洪範正論五卷¶
　　　國朝胡渭撰渭有禹貢錐&KR0204;已著録此書大㫖¶
　　　　以禹之治水本於九疇故首言鯀堙洪水繼¶
　　　　言禹乃嗣興終言天乃錫禹則洪範為體而¶
　　　　禹貢為用互相推闡其義乃彰然大㫖主於¶
<pb:KR1b0054_WYG_000-1b>¶
　　　　𤼵明奉若天道之理非鄭樵禹貢洪範相為¶
　　　　表裏之說惟以九州次序分配五行者比也¶
　　　　其辨証前人之説如謂漢人專取灾祥推衍¶
　　　　五行穿鑿附㑹事同讖緯其病一洛書本文¶
　　　　即五行五事至五福六極十二字惟敬用農¶
　　　　用十八字為禹所加與危微精一之心法同¶
　　　　㫖初一次二至次九不過是次第名色亦非¶
　　　　龜文所有龜之有文如木石之文又如魯夫¶
<pb:KR1b0054_WYG_000-2a>¶
　　　　人公子友有文在手之𩔖宋儒創為黒白之¶
　　　　㸃方圓之體九十之位變書而為圖以至九¶
　　　　數十數劉牧蔡季通紛紜更定其病二又洪¶
　　　　範原無錯簡而王栢胡一桂等任意改竄其¶
　　　　病三皆切中舊說之失葢渭經術湛深學問¶
　　　　有根柢故所論一軌於理漢儒附㑹之談宋¶
　　　　儒變亂之論能一掃而廓清之云乾隆四十¶
　　　　四年八月恭校上¶
<pb:KR1b0054_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR1b0054_WYG_000-3a>¶
原序¶
洪範一書如日月之麗天有目者所共覩而問有晦肓¶
否塞者則先儒之曲説為之害也五亊本於五行庶徴¶
本於五事不過以雨𤾉燠寒風之時不時驗貌言視聽¶
思之敬不敬而漢儒五行傳專主災異其所言貌之不¶
恭厥極惡等事固已乖矣而又推廣言之曰妖曰孽曰¶
旤曰痾曰眚曰沴復援春秋及漢亊以實之以瞽史矯¶
誣之説亂&KR0212;倫攸叙之經害一也洛書之本文具在洪¶
<pb:KR1b0054_WYG_000-3b>¶
範劉歆之言非&KR0301;而宋儒乃創為白黒之點方圖之體¶
九十之位則書也而變為圖矣且謂範之理可通於易¶
故劉牧易數鉤𨼆以九位為河圖十位為洛書而蔡元¶
定兩易其名害二也洪範元無錯簡而宋儒任意改&KR0481;¶
移庶徴王省惟嵗以下為五紀之傳移皇極斂時五福¶
至其作汝用咎及三德惟辟作福以下並為五福六極¶
之傳害三矣愚為是解非敢撥棄舊詁而逞吾臆見也¶
去其不正者以就其正者而聖人之意得矣自甲申迄¶
<pb:KR1b0054_WYG_000-4a>¶
己丑芟緐補闕辨誤析疑纂成五卷名之曰洪範正論¶
徳清胡渭¶
